\chapter{Uvod}

Računalna grafika polje je računarstva koje se bavi digitalnom obradom i prikazom
vizualnih sadržaja korištenjem računala. Jedan od problema koji se često pojavljuje
kod simulacija, videoigara i ostalih područja računalne grafike je otkrivanje sudara
objekata u prostoru.\\
Ovaj rad obradit će tri načina otkrivanja sudara u prostoru, metodu grube sile kao
referentnu vrijednost, te dvije optimizacije, metodu oktalnog stabla i metodu prostornog
hashiranja.\\
Za izradu rada korišten je C++ programski jezik uz Qt biblioteku za izradu grafičkog sučelja
i prikaz modela. Cilj rada je prikazati na koji način i koliko određene metode optimizacije
mogu ubrzati takav tip geometrijskih operacija te usporediti rezultate dobivene na različitim
objektima u prostoru.
